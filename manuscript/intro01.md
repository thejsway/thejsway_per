# در مورد این کتاب

اول از همه، از اینکه این کتاب را انتخاب کردید سپاس گذارم. امیدوارم خواندن این کتاب برایتان هم مفید و هم لذت بخش باشد.

## این کتاب برای چه کسانی است؟

<p>
باید گفت این کتاب برای سطوح مبتدی طراحی شده است. از آنجا که برنامه نویسی را به صدها دانش‌آموز آموزش داده‌ام، سعی کردم تا این کتاب را با زبانی ساده طوری بنویسم که دسترسی و خواندن آن برای همه به راحتی امکان پذیر باشد. هدف من این بود که هرکسی فارغ از پس زمینه‌ای که دارد اگر به برنامه نویسی علاقه داشته باشد باید بتواند بدون سختی زیادی آن را دنبال کند.
</p>
<p>
همچنین این کتاب برای آن دسته از کسانی که در توسعه نرم افزار تجربه دارند، نیز مفید است. زبان برنامه نویسی جاوااسکریپت جانور عجیبی است! با برخی زبانی‌های برنامه نویسی شناخته شده  مثل Java  یا C# شباهت‌های دستوری دارد. از سوی دیگر جاوااسکریپت ویژگی‌های منحصر به فرد زیادی دارد که یادگیری آن را با ارزش می‌کند. 
</p>
<p>
این کتاب تعداد قابل توجهی از این ویژگی‌ها را پوشش می‌دهد. نهایتا محتوای این کتاب برای کسانی که می‌خواهند این زبان برنامه نویسی را جدی تر دنبال کنند یا تمایل دارند تا مهارت‌های خود را تازه و با آخرین تغییرات این زبان منطبق کنند نیز کاربردی است.
</p>

## بررسی اجمالی

<p>
این کتاب به سه بخش مختلف تقسیم شده است. بخش اول مفاهیم پایه برنامه نویسی زبان جاوااسکریپت را آموزش می‌دهد. بخش دوم به توضیح نحوه استفاده از جاوااسکریپت برای ساخت صفحه‌های تعاملی وب می‌پردازد.
</p>
<p>
نهایتا در بخش آخر یعنی بخش سوم به توسعه اپلیکیشن تحت وب هم در سمت کاربر و هم در سمت سرور می‌پردازد. هر بخش به بخش قبلی از لحاظ موضوعی و مفهومی وابسته است اما هیچ پیش نیازی برای خواندن هر کدام از این فصل‌ها نیاز نیست.
</p>
<p>
هر فصل با یک **TL;DR** پاراگراف آغاز می‌شود که خلاصه کل فصل را شرح می‌دهد. با خواندن خلاصه با محتوای فصل به سرعت آشنا خواهید شد.
</p>

<p>
در آخر هر فصل یک سری تمرین کوتاه و متمرکز آورده شده است که مهارت‌هایی که با خواندن هر فصل آموخته‌اید را به چالش می‌کشد. هر بخش با انجام قسمتی از پروژه‌ طراحی اپلیکیشن تحت وب اخبار اجتماعی، به پایان می‌رسد.
</p>

## همراهی با کتاب

برای همراهی قدم به قدم با این کتاب، بسته به اینکه به انجام کار عملی و در کُد زنی در محیط ویرایشگر چقدر علاقه داشته باشید دو گزینه در پیش رو دارید:

- کُدزنی در ویرایشگرهای آنلاین و استفاده از زمین‌های بازی جاوااسکریپت مثل [Glitch](https://glitch.com) و [CodePen](https://codepen.io)
- ساخت و ایجاد تنظیمات یک محیط توسعه در کامپیوتر شخصی خود

<p>
اولی اولین و ساده‌ترین گزینه است، در حالی که دومی قدرتمندترین انتخاب است و احتمالا برای دست و پنجه نرم کردن با چالش‌های برنامه نویسی بزرگتر در آینده نه چندان دور الزامی است. برای اطلاع دقیق از جزییات تنظیم محیط توسعه شخصی و یا محیط‌های آنلاین به فصل "تنظیمات محیط" مراجعه کنید.
</p>

<p>
هر راه حلی که انتخاب کرده‌اید، حتما هر نمونه کد را آزمایش کنید و در مورد هر تمرین و پروژه جستجو کنید. صرفا خواندن کتاب کافی نیست: کُد زدن در کنار مطالعه این کتاب برای توامند شدن در برنامه نویسی و درک اینکه چطور همه چیز در کنار هم کار می‌کند الزامی است.  
آرزو می‌کنم که در دنیای برنامه نویسی مسیری عالی را تجربه کنید!
</p>
