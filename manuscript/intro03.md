# تنظیمات محیط کُد زنی

## ییشنیاز تنظیمات: دسترسی به یک مرورگر مُدرن

این کتاب آخرین نسخه زبان جاوااسکریپت را هدف گرفته و به آموزش آن پرداخته است. برای تمرین بخش‌های مختلف کتاب به طور خاص به مرورگری نیاز دارید که از
ویژگی‌های کُد نوشته شده به ES2015 (ES6) پشتیبانی کند.

**مرورگر** نرم افزاری است که از آن برای دیدن صفحه‌های وب و اپلیکیشن‌های تحت وب استفاده می‌شود. برای مطمئن شدن از جزییات پشتیبانی مرورگرهای مختلف به [این جدول سازگاری](https://kangax.github.io/compat-table/es6/) مراجعه کنید.

ایده‌ال ترین انتخاب، مرورگرهای Google Chrome یا Mozilla Firefox هستند. این دو مرورگرهای "همیشه سبز" هستند که مرتبا به روز رسانی می‌شوند و پشتیبانی عالی از نسخه ES2015 در ورژن‌های اخیر خود دارند. مرورگرهای توانمند دیگر Opera و Microsoft Edge هستند که آخری مرورگر پیش فرض ویندوز ۱۰ است. در مقابل آن تمام نسخه‌های مرورگر Internet Explorer با نسخه ES2015 مشکل دارند. بنابراین بهتر است از استفاده از این مرورگر خوداری کنید.

## گزینه اول: کُد زنی در محیط‌های آنلاین

شاید نتوانید شروع به کد زدن را آنقدرها به عقب بیاندازید و یا شاید ترجیح می‌دهید که اصلا وارد تنظیمات ویرایشگر کُد در کامپیوتر شخصی خود نشوید. خوشبختانه یکی از زیبایی‌های جنبه‌های زبان جاوااسکریپت این است که می‌توانید در محیط هر مرورگری آن را به کار بگیرید و اتصال به اینترنت تنها چیزی که نیاز دارید.

برای کُد زنی آنلاین، به زمین بازی جاوااسکریپت نیاز دارید. یک سرویس آنلاین از این دست، جایی است که می‌توانید در آن کُد جاوااسکریپت را تایپ کنید و نتیجه آن را به آنی در همان لحظه ببینید.

## برای فصل‌های ۱ تا ۲۳: CodePen

ضمن مطالعه این فصل‌ها همان طور که گفته شد، به زمین بازی کُدزنی نیاز دارید که در آن تکنولوژی‌های به کار گرفته شده در **front-end** مثل CSS, HTML و JavaScript به سادگی قابل اجرا باشد. برای این کار چند گزینه و زمین بازی کُدزنی آنلاین وجود دارد. انتخاب اول من [CodePen](http://codepen.io) است اما گزینه‌های دیگری مثل [JSFiddle](https://jsfiddle.net/) و [JS Bin](http://jsbin.com/) هم موجود هستند.

اگر CodePen انتخابتان باشد پیشنهاد می‌کنم از صفحه [Welcome to CodePen](https://codepen.io/hello/) شروع کنید. این پلت فُرمی دوستانه دارد که هر آنچه برای شروعی روان به آن نیاز داشته باشید را در اختیارتان قرار می‌دهد.

علاوه بر آن مقاله‌هایی مفید هم در بخش بلاگ CodePen وجود دارد که با خواندن آنها می‌توانید از نحوه استفاده این پلت فُرم به خوبی آگاه شوید.
